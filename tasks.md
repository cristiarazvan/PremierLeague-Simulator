Proiect: Monte Carlo
Realizați în echipe de 2-3 persoane o simulare Monte Carlo pentru estimarea unei cantități de interes, care poate fi o integrală, probabilitate, valoare medie sau orice altă valoare definită matematic.
Alegeți o problemă relevantă (exemple: estimarea valorilor unor arii/volume dificile, determinarea unei probabilități în probleme de jocuri de noroc, simularea unui proces fizic, economic, sau social, etc.) Justificați alegerea problemei și descrieți formularea matematică a acesteia.
Explicați algoritmul de tip Monte Carlo folosit pentru generarea punctelor/simulărilor și modul în care acestea sunt utilizate pentru a aproxima soluția.
Deduceți teoretic cum metoda Monte Carlo poate aproxima valoarea dorită. Folosiți inegalități stochastice (cum ar fi inegalitatea Chernoff-Hoeffding sau alte inegalități relevante) sau Teorema Limită Centrală pentru a estima numărul de simulări necesare pentru o anumită marjă de eroare și nivel de încredere.
Implementați simularea Monte Carlo și evidențiați:
Aproximarea valorii cantității de interes.
Analiza erorilor și compararea acestora cu estimările teoretice.
Grafice relevante pentru înțelegerea datelor (distribuția punctelor, convergența aproximării etc.).
Criteriile de evaluare ale proiectului vor fi urmatoarele:
Originalitatea problemei alese (2 pct)
Rigoarea justificării teoretice și utilizarea corectă a inegalităților stochastice (3 pct)
Corectitudinea implementării și claritatea documentației asociate (2 pct)
Calitatea și atractivitatea prezentării proiectului (3 pct)
Codul sursă al simulării și documentația acestuia, ce va include explicații teoretice și analitice ale metodei utilizate, structura codului și funcțiile principale folosite, intrucțiuni de utilizare, exemple de utilizare și referințele bibliografice folosite trebuie trimise la adresa de email mihai.bucataru@g.unibuc.ro până pe 12 ianuarie, ora 23:59.
 
Prezentarea proiectului va avea loc pe 14 ianuarie, în timpul ultimului laborator, pe durata a 5 minute, urmate de o sesiune de întrebări de 2-3 minute.
 
Mult succes!
 
 